# -*- mode: mandoku-view; -*-
#+TITLE: 忠穆集
#+DATE: 2015-08-24 23:56:52.435294
#+PROPERTY: ID KR4d0160
#+PROPERTY: BASEEDITION WYG    
#+PROPERTY: JUAN 卷二
<pb:KR4d0160_WYG_002-1a>¶
欽定四庫全書¶
　忠穆集巻二　　　　　　宋　吕頤浩　撰¶
　　奏議¶
　　　上邊事善後十策¶
臣今月十七日准入内内侍省遞到金字牌降付臣詔¶
書一道臣巳望闕祗受外臣仰惟陛下聖徳日躋睿謨¶
天縱方逆臣作亂唱𨗳敵人侵陵淮甸之初奮發獨㫁¶
親御六飛巡幸近邊號令諸將上下用命屢奏竒功遂¶
<pb:KR4d0160_WYG_002-1b>¶
使彊敵退兵生靈按堵凡所謂善後之策固不能逃於¶
聖筭矣尚且發徳音下明詔俯詢舊弼問以方略仰見¶
陛下盛徳謙冲將屈羣策以圖中興之大業也臣雖老¶
且病然荷陛下非常之眷懐天地莫報之恩輙以所見¶
析為十事凡今攻戰之利守備之宜措置之方綏懐之¶
略具在十事内雖智識蹇淺無所取材然臣生長西北¶
兩邊出入行陣踰二紀耳聞目見粗為習熟謹繕冩進¶
呈所冀螢燭末光増輝日月冒凟天聰臣無任兢惶戰¶
<pb:KR4d0160_WYG_002-2a>¶
懼激切之至¶
　　　　論用兵之䇿¶
臣契勘臣在河北塞上守官嵗久目覩金人與契丹相¶
持二十年今嵗戰次年和次年復戰而契丹主天祚不¶
悟其詐卒致顛覆仰惟陛下天性聖孝痛北狩之未還¶
悼生靈之荼毒屢遣信使卑辭屈已祈請講和以紓父¶
兄之阨以救生民之命而敵性貪婪呑噬不巳自王倫¶
之回迄四年矣嵗嵗舉兵侵掠川口去年雖不曽出兵¶
<pb:KR4d0160_WYG_002-2b>¶
而移師南來大入淮甸又與劉豫同惡相濟其志豈小¶
哉今幸金人巳退若不用兵則五月間必傳箭於國中¶
(原注金人五月間傳箭于國/中令郷民備戰八月㸃集)秋冬間復舉兵至淮甸在¶
我支吾賦歛終至財力困竭此不可不用兵也况不用¶
兵則二聖必不得還中原之地必不可復偽齊資糧必¶
不可焚或曰如此遂廢講和一事耶臣對曰不然古者¶
兵交使在其間既不可因戰而廢和又不可因和而忘¶
戰間遣使命再貽書以驕之復示弱以紿之而我急為¶
<pb:KR4d0160_WYG_002-3a>¶
備出其不意乘時北伐(原注乘時一/事開具在後)此用兵之利也¶
　　　　論彼此形勢¶
臣契勘金人本契丹附庸之國契丹主天祚侵陵其民¶
誅求無厭以致憤怨舉兵交戰遂㓕耶律氏政和年間¶
内侍童貫奉使大遼得趙良嗣於蘆溝河聽其狂計遣¶
使由海道至女真國通好(原注女真於宣和四/年方建國號大金)女真既¶
㓕耶律氏兵益衆勢益張知中國太平日久都無戰備¶
必可圖也遂陷中原勢愈肆横二十年間主張國事者¶
<pb:KR4d0160_WYG_002-3b>¶
國相尼瑪哈也為之謀臣者劉彦宗固新貝勒蕭三太師¶
高慶裔王芮張愿恭之徒是也為之將帥者斡喇布扎¶
木伊都洛索貝勒逹賚三子四太子逹賚郎君之徒是¶
也謀無不成戰無不克横行天下又近十年(原注天㑹/三年金人)¶
(方盛/大)彼之勢可謂强矣然尼瑪哈之性好殺而喜戰用兵¶
不已昧於不戢自焚之禍部曲離心巳久將士厭苦從¶
軍皆謳吟思其鄉土勢必潰散有將亡之兆(原注臣於/宣和七年)¶
(十一月陷于金次年二月得歸朝廷在敵中時其衆毎/夜嗟嘆皆云與契丹交兵十年不得歸今又向南去不)¶
<pb:KR4d0160_WYG_002-4a>¶
(知何時/到家鄉)又其性嗜殺將兵所至族其强壮老弱掠其婦¶
女財寳悖天道結民怨窮極巳甚此亦將亡之兆劉彦¶
宗斡喇布伊都扎木國王洛索貝勒皆已死所存者才¶
氣皆在數人下其將士所有子女玉帛充牣于室志驕¶
意滿此亦將亡之兆凡此皆彼之形勢也我之形勢比¶
之數年前則不同何以言之數年以前金人所向我之¶
戰兵未及交鋒悉巳遁走近年以來陛下留神軍政揀¶
擇精鋭汰去孱弱今二三大將下兵巳精矣(原注臣竊/料劉光世)¶
<pb:KR4d0160_WYG_002-4b>¶
(韓世忠張俊揚沂中王&KR0645;下兵數約二十/萬人除輜重火頭外戰士不下十五萬人)陛下聖性精¶
于器械製作工巧數年以來卑宮室菲飲食而輟那財¶
用修造器甲今器械略備矣(原注外域之兵自來以全/装衣甲禦敵中國甲士自)¶
(來止有前後弇心副膞有皮笠子而無兠鍪故怯戰臣/在河北嘗觀太宗皇帝於北京武庫排垜下河北十七)¶
(將軍器並無全装今日皆不堪/用祁溝之敗恐由軍器不全)兵既精器械又備將士¶
之心曽經戰陣膽氣不怯勇於赴敵故頃者韓世忠扼¶
金於鎮江張俊獲㨗於明州陳思恭邀撃於長橋去年¶
金人初到淮南世忠首挫其鋒諸將屢得勝㨗至於呉¶
<pb:KR4d0160_WYG_002-5a>¶
玠累次大㨗於川口此我之形勢也夫太祖太宗皇帝¶
有兵十四萬而平定諸國遂取天下况今有兵十五萬¶
察賊之勢如彼度我之勢如此若不用兵恢復中原則¶
必有後時之悔豈可少緩哉¶
　　　　論舉兵之時¶
臣在河北陜西縁邊備見金人風俗每於逐年四月初¶
盡括官私戰馬逐水草牧放號曰入澱(原注澱乃不耕/之地美水草去)¶
(處其地虚/凉宜馬)入澱之後禁人乘騎八月末各令取馬出澱¶
<pb:KR4d0160_WYG_002-5b>¶
飼以麥豆准備戰鬬又金人所長者在弧矢之利而暑¶
月弓力怯弱射不能及逺故自古至今凡外國犯邊未¶
嘗出於盛暑之時歴代將帥儒臣皆不知此惟唐杜牧¶
嘗獻言于宰相李徳裕曰漢伐匈奴率以秋冬當邊人¶
勁弓折膠童馬免乳之際與之較勝負故敗多勝少今¶
若以仲夏月發兵出其意外一舉無遺類矣嗚呼世稱¶
杜牧知兵善論事豈虚言哉臣於紹興二年十一月初¶
八日嘗備引杜牧之論具劄子陳奏次日進呈之際䝉¶
<pb:KR4d0160_WYG_002-6a>¶
聖諭以為夏月舉兵乃周宣王六月北伐之意也然時¶
方議和未暇及此去嵗秋末朝廷再遣使人北去請和¶
而豫賊之子巳與金帥引兵過淮信義俱棄可知矣然¶
則和議豈可憑信在我之計豈可中巳縱令今年秋末¶
復為邊患臣願陛下奮發睿㫁乘此機㑹有不可失之¶
時宻與大臣决䇿定議隂敕大將速為之備於今年四¶
月初舉兵北伐若乃進兵之路趍汴之計供餉之方招¶
懐之畧臣一一條陳于後伏望睿明深思熟計廣詢博¶
<pb:KR4d0160_WYG_002-6b>¶
訪施行乞賜睿察¶
　　　　論分道進兵之䇿¶
臣本東北人自中原淪陷以來傳聞京西路殘破為甚¶
京畿次之惟京東路河北東路不曽經兵火百姓按堵¶
如舊然苦于劉豫苛虐思望本朝之心至今未冺兹盖¶
祖宗徳澤感民之所致若乘斯民徯望之深出敵人不¶
意之際舉兵北伐必有大功縱未能盡有其地亦可以¶
收人心慰民望也臣巳條具今年四月舉兵之䇿矣臣¶
<pb:KR4d0160_WYG_002-7a>¶
欲乞於即今所有戰兵數内差撥五萬人選大將一員¶
統之由泗州擣南京至汴京(原注其糧運/開具在後篇)仍差大將一¶
員統兵二萬人駐泗州為應援又别選大將一員統舟¶
師二萬人由明州趁今年四月内便風泛海前去攻沂¶
宻至青濰州(原注宻州到濰州陸路一百六/十里又一百二十里到青州)京東之民¶
企望王師日久所至必望風而下又遣大將一員提兵¶
二萬駐濠州以張聲勢此兵不可深入以糧運艱阻但¶
時遣竒兵渡淮𢷬順昌府陳州則京西北路諸郡傳檄¶
<pb:KR4d0160_WYG_002-7b>¶
亦可下惟是申敕大將所至不得殺人不得刼掠務要¶
宣諭朝廷徳意蠲除劉豫一切之政明出黄榜除二税¶
之外更不行青苗預買之法所下州縣選差逐處豪傑¶
為衆推伏者主管事務七八月間且班師過淮次年復¶
出臣巳於去年十二月二十八日具奏兵法所謂彼入¶
我出彼出我入不二三年間中原之地黄河以南必先¶
為我有者盖謂是也乞賜睿察¶
　　　　論運糧供軍事¶
<pb:KR4d0160_WYG_002-8a>¶
臣契勘臣巳條具分三路進兵以窺中原事其糧食亦¶
合分項應副一項自明州由海道趍沂宻州兵二萬¶
人每人日支米二升二萬人每日合支米四百石一月¶
合支米一萬二千石臣乞於明州支上件米充一月之¶
糧令海舡附帶前去到宻州板橋鎮左右住岸則有糧¶
可因矣(原注宻州界卿民不/曽廢耕種米糧易得)一項駐軍濠州策應入界¶
大兵所有軍糧由淮河水運可到濠州岸下則此項人¶
馬不患乏糧也(原注臣嘗任蔡河撥發自承/楚州運糧至濠州城門下卸)惟是自泗¶
<pb:KR4d0160_WYG_002-8b>¶
州趨汴京之兵五萬人縁泗州以北汴水不通諸軍合¶
齎十日之糧至有糧地分乞委江浙漕臣揀選净米五¶
萬石前期運至泗州准備諸軍附帶入界(原注兼准備/應副為聲援)¶
(軍二萬/人口食)南京以北鄉民稍有耕種則可以因糧矣仍乞¶
申敕大將軍兵所至曉諭鄉村使民通知王師弔伐除¶
糧食必藉鄉村百姓供應外一行軍士如敢攘奪財物¶
刼掠婦女並行軍法及處分大將凡王師所至捜索劉¶
豫父子所聚糧料准備資給金人者並行焚毁紹興二¶
<pb:KR4d0160_WYG_002-9a>¶
年臣在政府日已定計北伐嘗請韓世忠到都堂諭以¶
焚毁劉豫糧料事世忠曰此乃清野之法不可不行合¶
具奏知¶
　　　　論大兵進發日乞聖駕駐蹕鎮江府事¶
臣於建炎四年春末車駕在紹興府日嘗具奏韓世忠¶
巳於鎮江府江心艤舟邀截住金帥四太子人馬未得¶
濟渡乞車駕進幸浙西號令諸將前去江上夾撃金人¶
又具奏聞以萬乘之尊仗雷霆之勢車駕所至自可以¶
<pb:KR4d0160_WYG_002-9b>¶
聳動人心銷弭羣慝此議未决而臣罷政其事不行(原/注)¶
(臣罷左僕射告詞云下呉門之詔則有/失於先時請浙右之行則力違于衆議)去嵗秋末敵騎¶
初到淮甸陛下奮然决䇿下親征之詔大駕進幸平江¶
諸將罔敢退縮斬獲既衆金遂退師此乃皇天悔禍開¶
悟聖衷宗社有靈遂將恢復之兆也臣嘗考五代時耶¶
律氏方彊徳光舉兵破汴京之際大遼彊盛自古亦罕¶
聞也不數年周世宗即位慨然有攘卻之心親統諸軍¶
巡行塞上其出師也自乾寜軍御樓舡入黄河順流而¶
<pb:KR4d0160_WYG_002-10a>¶
下故北取三關兵不血刃(原注瓦橋關乃雄州高陽關/乃河間府益津關乃霸州)¶
歐陽修撰五代史云世宗英武之材可謂雄傑其料强¶
弱較彼我非眀於决勝者孰能至哉伏望睿眀深思熟¶
慮若夏初進兵北伐乞暫時移蹕權駐鎮江訓飭大將¶
撫循戰士訖遣之此帝王之盛舉也嘗觀漢高祖唐太¶
宗取天下櫛風沐雨躬臨行陣况陛下天資聖武精於¶
馳射何憚而不行哉乞賜睿察¶
　　　　論經理淮甸¶
<pb:KR4d0160_WYG_002-10b>¶
臣契勘淮南東西路平原曠野皆天下之沃壤自建炎¶
三年金人殘破之後居民稀少曠土彌望數百里今又¶
重困金人蹂踐焚蕩一空正當選擇守臣經理之際不¶
可緩也夫總兵統衆破敵决戰當責武臣撫存凋瘵招¶
集流移當用文臣欲望聖慈更命輔臣詳議可否應淮¶
南州郡除濠泗州夀春府(原注今治/夀春縣)差武臣外其餘並¶
差文臣使之大講經理之政乃勸率鄉村於三月間多¶
種早禾六七月間成熟可濟艱食比至防秋埸圃畢矣¶
<pb:KR4d0160_WYG_002-11a>¶
其東西二帥可委者因任之不可委者别差官仍敕令¶
講求羊祜治襄陽之故事踵行之其通泰州産鹽地方¶
尤宜選任能吏收鹽息以助軍興臣於宣和元年任太¶
府少卿嘗考𣙜貨務入納大率淮南路入納嵗得一千¶
四五百萬貫浙東西嵗收七八百萬貫下户部勘當便¶
見昔年所收實數盖通泰楚州産鹽浩瀚倍如浙東西¶
有此數事豈可不遴選守臣乎或曰金人若近邊文臣¶
豈可委臣對曰不然去年宣撫司嘗奏武臣楚序等守¶
<pb:KR4d0160_WYG_002-11b>¶
承楚泗州矣金人相近望風遁去大率東南州郡無城¶
壁守禦之備若小小冦盗有兵者猶可禦捍若大敵至¶
不問文武官皆不能保守也但當較其利害大小事體¶
輕重而圖之綏懷之略應自此始此其要也乞賜睿察¶
　　　　論機㑹不可失¶
臣在陜西縁邊見中國與夏人相持前後五十年每出¶
兵接戰勝負各相半惟自金人侵軼以來中國之兵未¶
嘗交鋒望塵奔潰者是豈金人真不可敵哉我之兵不¶
<pb:KR4d0160_WYG_002-12a>¶
精耳故自宣和七年以來金人一舉而圍汴京再舉而¶
破京城又再舉而入揚州又再舉而渡大江并陜西亦¶
失之數年以來朝廷深究其弊修軍政備器械又金人¶
過江之時戰士屢經得㨗膽氣不怯人人皆敢迎敵則¶
金人豈復能强梁横行如徃年哉以近事言之呉玠初¶
撃退於和尚原再禦退於饒風嶺又大㨗於仙人闗去¶
嵗九月直趨淮甸我師累㨗金人頓兵百餘日師老糧¶
匱無所得而遁則情見勢屈可知矣夫侵陵中國如此¶
<pb:KR4d0160_WYG_002-12b>¶
之久侮嫚如此之甚今王師已振敵衆向衰若不發兵¶
攻撃則終無討伐之期矣或曰得汴京而未能守何益¶
於事臣對曰不然昔漢高祖入闗約法三章除秦煩苛¶
之令民心歸之項羽雖以其地析為三秦徙高祖於漢¶
中然闗中之地終為漢有因之以取天下况此舉必可¶
以擒劉豫平僣偽使中原之民知神器不可以非望得¶
又可以示我宋不忘中國土地人民之意兼彼入我出¶
彼出我入無大悔吝乎臣甞考宣和年間國家以富有¶
<pb:KR4d0160_WYG_002-13a>¶
四海之事力而戸部支費每月不過九十五萬貫(原注/臣是)¶
(時任太/府少卿)紹興三年臣在政府日㑹計户部經費每月一¶
百一十萬貫臣閑退以來切料户部經費必有増添之¶
數(原注臣甞考毎月支用十/分中八分係五軍下費耗)夫飬兵二十萬不能北向¶
争天下則東南民力何可支吾豈不寒心哉况中原之¶
人彊悍壮實東南之人柔脆怯弱數年之後見管戰兵¶
漸次衰老消磨既盡雖欲北向争天下亦難矣臣冒死¶
為陛下喋喋言之乞賜睿察¶
<pb:KR4d0160_WYG_002-13b>¶
　　　　論舟楫之利¶
臣嘗觀晁錯論兵以謂中國之長技五匈奴之長技三¶
未嘗不歎服錯之知兵也以今日論之金人便鞍馬每¶
以騎兵取勝國家駐蹕東南當以舟楫取勝盖舟楫者¶
非金人之長技乃今日我之長技棄而不用可勝惜哉¶
臣巳乞舟師二萬照應北伐之兵矣臣甞廣行詢問海¶
上北來之人皆云南方木性與水相宜故海舟以福建¶
船為上廣東西船次之温眀州船又次之北方之木與¶
<pb:KR4d0160_WYG_002-14a>¶
水不相宜海水鹹苦能害木性故舟船入海不能耐久¶
又不能禦風濤徃徃有覆溺之患今者國家與金人相¶
持之際天以舟楫之利賜我助中興之大業朝廷當訪¶
詢臣自少壮時遍走両浙京東河北及敵中沿海地分¶
通知海道可徃去處是宜大講海船之利以擾偽齊京東¶
諸郡(原注濰宻登萊青州皆海道地分自/來客旅載南貨至宻州板橋鎮下卸)河北諸郡(原/注)¶
(濵滄州乃海道地分/自來商旅販鹽行徑)及敵中諸郡(原注契丹營平州地/分唐太宗伐高麗自)¶
(營州登船昨趙良嗣馬政初使女真/時徑由此道至女真國蘇州界出陸)今當聚集福建等¶
<pb:KR4d0160_WYG_002-14b>¶
路海船於眀州岸下先補船主梢工一官(原注非承/信郎不可)依¶
臣所論齎一月之糧前去沂宻州(原注京東河北界邊/海去處亦如浙東海)¶
(岸邊有居民市井既齎一月糧/食到京東界則所在皆有糧)仍選差曽在京東界與¶
人接戰將兵授以全装鐵甲使之北去范温者本京東¶
界不肯臣劉豫之人在海山間聚衆屢與豫賊相抗可¶
遣也崔邦弼在青州為將官數年間與金人於青濰州¶
界交兵一方之人極喜之可遣也王進本係登州界逓¶
舖兵士後來為兵官甞屠戮金人留在青州者人亦喜¶
<pb:KR4d0160_WYG_002-15a>¶
之可遣也臣自離朝廷不知諸將下見管人兵之數遥¶
計崔邦弼下有兵約三千人王進下約二千人范温初¶
到時有兵六千人後來併入中軍或汰徃諸州軍充廂¶
軍若盡行剗刷歸范温處約得五千人巳一萬人矣又¶
於諸軍中補足二萬人之數遣行所至去處遇偽齊海¶
船可用者即留之其不可用者即焚之趁南風而去得¶
北風乃歸金人雖有鐵騎百萬必不能禦夫此行在我¶
無浩瀚之費到彼資東北之糧萬全之計豈可緩哉乞¶
<pb:KR4d0160_WYG_002-15b>¶
賜睿察¶
　　　　論并謀獨斷事¶
臣甞考古之帝王舉大事决大議謀不可不廣而斷不¶
可不獨晉武帝欲伐呉羣臣以謂未可惟張華賛成其¶
計故一舉而平江表唐憲宗欲伐蔡衆議排沮惟裴度¶
與帝意合一舉而擒呉元濟韓愈頌其功曰凡此蔡功¶
惟斷乃成不赦不疑由天子眀是也今陛下以聖眀英¶
武之資方金人退兵之際首以善後之計下詢於前宰¶
<pb:KR4d0160_WYG_002-16a>¶
相臣料諸臣者或以謂當用兵或以謂不當用兵或欲¶
且保江南或欲經理淮甸或欲堅守和議或以謂上策¶
莫如自治或以謂來則拒之去則勿追乃禦戎之道人¶
人所見既不同則議論必不一若夫稽考巳然之事斟¶
酌今日之勢孰利孰害孰緩孰急是非可否在聖主獨¶
斷而巳臣事陛下之久出入將相踰五年平日甞以謂¶
若不舉兵則必不能還二聖復中原牽制川陜敵兵紹¶
興三年春臣巳定計北伐樞宻院機速房具有案底遇¶
<pb:KR4d0160_WYG_002-16b>¶
潘致堯高公繪自尼瑪哈䖏奉使回恐害和議其事中輟¶
今又二年矣夫敵情反復近尤難測其操心堅忍必欲¶
吞噬我國家陛下屈巳極矣去秋忽然兵至其意不淺¶
今其去也必大為之備秋冬間若本國别無牽制必舉¶
兵南來或併兵以窺四川在我之計决不可茍暫時之¶
安而忘北向争天下事萬一欲舉兵更乞質諸大臣㕘¶
訂禁從博訪卿士謀及庶人謀及卜筮所貴慮無遺䇿¶
動有成功臣年已衰老待盡於畎畆間妄陳所見不中¶
<pb:KR4d0160_WYG_002-17a>¶
事機惟陛下赦其萬死乞賜睿察¶
　　　　貼黄¶
臣契勘自金人搆難以來天下之論或以謂必講和議¶
或以謂必須用兵二説膠擾曽無一定之論伏覩自建¶
炎元年至今前後所遣使命差宇文虚中王倫朱弁郭¶
元邁魏行可崔縱洪皓龔璹張邵輩前後祈請非不切¶
至近又遣潘致堯高公繪韓肖胄胡松年章誼孫近魏¶
良臣相繼入國竊料金人國書必無果决之言亦有難¶
<pb:KR4d0160_WYG_002-17b>¶
從之請姑欲欵我爾伏望聖眀深賜洞察祈請十年略¶
無顯效勘量和議可成或不可成如和議可成則臣乞¶
大舉之䇿置而不用可也如和議决不可成則臣衰愚¶
之言或可備收採謹具奏知¶
　　　　又貼黄¶
臣恐今日士論或以謂金人纔退我國家事力未全財¶
用未充未能大舉臣曰不然若吝惜用兵之費則秋冬¶
間敵騎必再來所費愈不貲矣况此舉乃因糧之䇿無¶
<pb:KR4d0160_WYG_002-18a>¶
大費哉今將兵閒坐縻費錢糧與舉兵北去所費均也¶
但少有飛輓之勞爾謹具奏知¶
