# -*- mode: mandoku-view; -*-
#+TITLE: 忠穆集
#+DATE: 2015-08-24 23:56:52.508933
#+PROPERTY: ID KR4d0160
#+PROPERTY: BASEEDITION WYG    
#+PROPERTY: JUAN 卷六
<pb:KR4d0160_WYG_006-1a>¶
欽定四庫全書¶
　忠穆集巻六　　　　　　宋　吕頤浩　撰¶
　　書¶
　　　與張德逺書¶
伏䝉寵記始生貺以香幣夫何身在髙位而不忘貧賤¶
之交任兼将相而不遺外方守土之舊俾寳元慶歴間¶
韓忠獻范文正忠厚之風今日復見下情感佩雖重畨¶
疊幅不能道萬分之一也昨䝉頒惠色羅今復有涇段¶
<pb:KR4d0160_WYG_006-1b>¶
之貺此近嵗東南所無者區區不敢以多物効誠顧初¶
冬在候塞上鐵衣寒早有禦寒衣物數件輙以拜納方¶
公閑居閩中時此禮不敢廢是以塵浼幸賜矜亮¶
　　　與李伯紀書¶
某閑居無所營為昨於丹邱東郊創園築室求詩為貺¶
乃䝉不鄙愚陋寵惠兩篇調髙陽春詞掩騷雅累日諷¶
咏燥吻霑濡泉石增輝山林改色自此始矣道阻且長¶
無由謁謝伏惟亮察荷蒙寵諭禅刹之旁借地為園此¶
<pb:KR4d0160_WYG_006-2a>¶
亦王子猷借宅種竹之意浮雲不繫於去留雅意孰分¶
於物我逹人大觀歎仰不已十二詠尤見製作之工依¶
韻和呈資千里一笑續貂之罪尚幸容恕上梁文得獲¶
披讀筆勢縱放欽服欽服¶
　　　與李漢老書¶
承定居泉南婚嫁漸畢名邦繁㑹何樂如之某力辭兩¶
鎮朝廷從之惟少傳之除辭至六七引永叔差知太原¶
除宣徽使改差知蔡州復帯觀文例方荷睿慈照察俯¶
<pb:KR4d0160_WYG_006-2b>¶
從愚願居閑以來頗得杜門修心養性之法此外無可¶
言者比於東郊小圃棲止以狹隘伏熱渉夏卧病近得¶
秋深風露稍寒乃獲安健道夫簡重而誠實昨知台州¶
一毫不擾雖治郡不久極有去思劉彦修警敏有才智¶
二弟所不及其他非面莫究萬一¶
　　　與張全真書¶
治閩且二年兵習教令民安田畝千里八郡肅清無事¶
可以為左右賀台明諸州昨苦愆亢六月間得霖雨數¶
<pb:KR4d0160_WYG_006-3a>¶
尺嵗已大熟得來問知福建亦遂豐稔惟常湖兩郡下¶
田有水潦之灾為患亦不廣也連年苦瘧痢今夏幸稍¶
安但衰晚老態增甚䝉貺荔子差來人由海道六日而¶
至丹邱色味香俱未盡變北客所未嘗見歐陽永叔以¶
謂荔枝果一絶牡丹花一絶誠可信也珍感珍感¶
　　　與范元長書¶
閒退以來屛跡山郡親知書問因循不講忽辱垂教仰¶
佩髙誼嵗寒不忘之意元長以世德碩學徊翔列卿頗¶
<pb:KR4d0160_WYG_006-3b>¶
自得否某自前年初冬來丹邱寓居無鄉閭故舊杜門¶
養拙日益衰殘毎念甲戌同榜所存者僅四五十人不¶
老即病四十年間怱怱如過隙良可慨歎¶
　　　與汪彦章書¶
承編次詔令旁捜逺討漸已就緒若繕寫不辦且以十¶
年上之亦可雖洪儒大筆素所留意然勤勩可知矣某¶
被㫖付以此事辭不獲巳頃在布衣時屢謁范純夫是¶
時此公為内翰兼國史修撰兼知院事兼修國史比已¶
<pb:KR4d0160_WYG_006-4a>¶
畧具聞奏乞下禮部訂正庶不差互也¶
　　　與黄嗣深書¶
錢塘江岸之别行且再期去秋䝉枉教翰尋以不詳知¶
棲隠之地無由上状嗣深盛德大雅蒞官行已皆前軰¶
忠厚之風於故舊交契有綈袍戀戀之心豈勝感服某¶
向者連年疾病閑退以來稍覺頑健城東小圃增植小¶
花木今春起屋三數間不輟攜稚子徃㳺亦足以寓目¶
寄懐荷嗣深愛念之至恐欲知衰老動止之詳也¶
<pb:KR4d0160_WYG_006-4b>¶
　　　與綦叔厚書¶
自聞領帥浙東念下車之初事勝繁劇不應以書尺浼¶
聽覽必䝉情照兹辱墜教荷髙誼厚德不遺遐逺之意¶
曷可勝言公在詞掖翰苑累年文章妙天下昨呉玠制¶
辭入作數聯造語警㧞竊原雅意以謂既失秦川之利¶
則銅梁劔閣不敢恃險以為難取而擊退賊兵也長安¶
驛舍牓曰秦川驛咸陽縣北門額曰咸秦驛衰老素不¶
善為文但筦見如此爾¶
<pb:KR4d0160_WYG_006-5a>¶
　　　與李德升書¶
寄惠佳什佩荷桑梓之意輙依韻和呈浙東今嵗大熟¶
兹可為慶湖湘舊號卑濕縁兵火後四向未有人煙通¶
風地乾比之丹邱極髙燥老者尤便但既欲歸興不可¶
遏惟幸速與德升尋鷄黍之約為樂爾¶
　　　與康平仲書¶
頃在維揚同班列之次備見注措無不中理又髙文博¶
學至今不廢讀書䔍信忠厚第深歎仰而毎有啟擬煩¶
<pb:KR4d0160_WYG_006-5b>¶
言紛紛豈非天耶命耶或者輔相造物之乖耶然杜門¶
日久所養益純固居易俟之足矣温台相去四五驛偶¶
公與台守有嫌衰晚又不敢輕動遂阻良集某來春欲¶
㳺鴈蕩不知車從可來山間僧寺為數日之欵否他惟¶
順序保嗇以副區區之祝¶
　　　與劉彦修書¶
向聞謫貶以居閑不知所至無從上状但於令弟學士¶
書中重疊歴叙逺别依黯之情亦不能盡登山臨水之¶
<pb:KR4d0160_WYG_006-6a>¶
意然頗謂吾友氣禀剛大臨患難必不懾繼収令弟書¶
云聞命之初翩然就道不勝歎服曾未數月已聞自便¶
指揮此乃聖主記功宥過之厚恩次則忠義可以感鬼¶
神誠信可以動金石之明驗也他惟将愛以副願言¶
　　　與沈元用書¶
承僑寓松陽諸况安適念惟天下多事之時經濟有用¶
之才周旋設施無徃不可豈命有通塞而奮發自有時¶
耶䝉諭二月末欲為天台之㳺謹不出以俟文馭之來¶
<pb:KR4d0160_WYG_006-6b>¶
庶獲相從以盡平日所欲面叙者紹興元年九月某再¶
被誤恩承乏政府具奏天下之勢先平内冦然後經畫¶
外禦仰承聖度開納初遣大将削平羣盗擒桀驁者誅¶
之蓋聖德昭格天将悔禍也衰老待盡於山林濁醪麤¶
飯獲送殘年幸甚念如元用今日謀臣富有春秋不應¶
如老者閑放也¶
　　　與折中古書¶
伏承進位貳卿想惟慶慰常觀范蔚宗有言三代為将¶
<pb:KR4d0160_WYG_006-7a>¶
道家所忌而耿氏累葉以功名顯豈非用兵能以殺止¶
殺乎頃見遵正先太尉總兵數十年以去殺勝殘為心¶
進築都天一帯城寨愛惜財力為務軍前折服姚醇之¶
惡其用刑太深慶澤所鍾蓋未易量也輙以此為左右¶
賀¶
　　　與向伯恭書¶
某大病之後氣血虚弱初感寒瘧繼作痢疾一夏伏枕¶
僅存皮骨比得秋凉方有向安之望天台寄居衆多無¶
<pb:KR4d0160_WYG_006-7b>¶
僧寺駐足近於城中葺一草舍蓬茅環堵粗庇風雨毎¶
念臨江髙隠薌林雅致喬木翠竹翛然有塵外之趣未¶
嘗不想像而馳神也¶
　　　與劉資深書¶
自㑹稽南門夜别屈指九年念欲少欵而相望每若秦¶
越自古相知之深相㑹益尠樂天寄元㣲之詩云閑人¶
逢盡不逢君是也湖湘士人北來者云下車浸久政事¶
施設無不中理盗賊衰息兵民綏靖實今日濟時適用¶
<pb:KR4d0160_WYG_006-8a>¶
之才也某承乏已三月矣累乞宫祠聖恩未允他非握¶
手莫布萬一所冀珍愛以副依向之誠¶
　　　與程晉道書¶
寵貺佳醖副以荔子新薑皆珍物也某衰年不飲早晚¶
服藥各一杯自到此毎月釀四五斗雖氣味濃香不逮¶
兵厨自有野醪真趣恨不能與晉道相從如瓦橋信安¶
道中聮轡飛觴之時吾曹老矣念欲促席道舊而不可¶
得第增慨歎爾戰袍輙易拜俛不惟與綵衣相鮮公方¶
<pb:KR4d0160_WYG_006-8b>¶
進用作大帥横槊賦詩時亦不可乏此也(原注信乃廣/信軍安乃安)¶
(肅/軍)¶
　　　與趙道夫書¶
向台斾在泉南使人囬上状幸塵視末永嘉下車之初¶
嘗䝉枉教聞掖垣之召因本州急促徃婺州持書令前¶
路投納繼而収德升書知此書不獲通呈諒䝉昭察近¶
時士大夫力辭侍從之召者百無一二豈意難進易退¶
之風前軰髙節今日復見第增欽仰丹邱小邦不足煩¶
<pb:KR4d0160_WYG_006-9a>¶
施設然民淳事簡軍糧可以足用地僻少過客永嘉所¶
不逮也如聞戒塗有日道中尚祈厚自持養以慰所至¶
　　　與姚庭輝書¶
承遂得請亦未獲具聞忽奉教墨如接晤言區區不任¶
慰懌庭輝以學問取髙科以官業登顯仕數年以來遍¶
歴艱危今寄居孝義村想日有燕處之樂嵗得租米㡬¶
何霅川别業曾料理否衣食之分各有厚薄隨所遇而¶
安可也中大夫所得恩數與從官不相逺但村居太僻¶
<pb:KR4d0160_WYG_006-9b>¶
不知可以遷來邑中否¶
　　　與賀子忱書¶
遷居兠率已兩月矣地不卑濕稍覺疎快衰晚之所宜¶
也天台勝概朝夕馳想俟八月㣲凉即單騎一徃遍到¶
諸山寺可以欵陪下風頃嵗寄居南京及維揚自釀玉¶
友親知以為妙嘗著玉友補遺一巻自過江以來雖精¶
意醖造輙爾不成䝉惠雙樽清冽可愛如對故人而揖¶
清風也¶
<pb:KR4d0160_WYG_006-10a>¶
　　　與劉仲忱書¶
作日勉彊成詩以謝厚意復蒙屬和感佩尤深兩日來¶
披咏佳篇不能釋手古詩髙妙不愧元祐年間作者之¶
風律詩警句可愛如奉天一絶編入牧之集中恐學詩¶
者未易區别也某承先人詩賦之學以雕蟲末技忝竊¶
科名今日見公佳作恍然自失矣¶
　　　與張安世書¶
承閑居山中諸况粗安便出處行止非人力所能為吾¶
<pb:KR4d0160_WYG_006-10b>¶
曹隨所過而安之可也某連年冒暑總兵今嵗得閑幸¶
稍健但晚景侵尋衰態增甚䝉諭冬初下訪極荷鄉契¶
冬中澤國宜雪作若乗興一來不異子猷之訪戴也區¶
區縷悉非面莫既¶
　　　與劉仲髙書¶
仲髙才學政事髙出一時翺翔法從獻納論思乃其職¶
業尚淹外臺何也念昔宛邱聮事二十年間凋零無㡬¶
良可驚歎政車到閩部已久諸况何如先正奏議已領¶
<pb:KR4d0160_WYG_006-11a>¶
可見前軰之出處立朝之梗概兹承寄惠司馬温公手¶
帖石刻某元豐未侍先考過洛中嘗瞻見温公儀範又¶
嘗至温公故居喬木尚存鄉人懐想不異甘棠之思召¶
公也題䟦續寄納次温公文集編次甚工冠之以雄文¶
為序欽仰大手筆衰老得以熟讀感佩至深¶
　　　與馬永卿書¶
㑹稽南浦之别忽忽遂改嵗華相從之久相知至深逺¶
别之際惘然自失昨承欲徃鈆山寓居今領來誨乃知¶
<pb:KR4d0160_WYG_006-11b>¶
迎侍雙親在令兄官所都昌雖經兵火而居民不至流¶
徙自縣趨左里重崗複嶺喬木蔽映而兩山之間皆良¶
田沃壤可愛也陶公太尉廟毎至祠下想其英概志在¶
中原尤可師仰大年髙文大筆嘗有吟詠否登臨之時¶
必亦見念也承愛秋冬間見訪切不須逺來雙親年尊¶
且奉晨昏為便相距二千里豈可命駕輕出耶¶
　　　與陳祖禮書¶
承山居僻左必得玩意書史如昆仲才噐人雖忌嫉終¶
<pb:KR4d0160_WYG_006-12a>¶
能抑之乎某平生行陣金瘡在體投老垂白得獲閑退¶
涵泳聖澤豈不知幸但干戈未戢而大恩莫報永為憤¶
恨爾米十斛以助晨炊杜詩云故人供禄米鄰舍與園¶
蔬不相逺矣¶
　　　與范正輿書¶
兹承從開府公移屯建康諒惟賛畫軍務少勞神觀先¶
文正以次繪像特䝉惠示感佩不可勝言頃在陜右有¶
四軸因兵火失之今再獲見如披雲霧而覩泰山北斗¶
<pb:KR4d0160_WYG_006-12b>¶
也¶
　　　與雪峯清了書¶
自頃艤舟四明辱書為貺尋亦拜問之後一向在江東¶
境上置寨於彭澤左蠡之間與李成之兵相持踰年再¶
䝉召還政府衮衮不獲上状便至忽奉來教佩意良厚¶
吾師道業識觧超然絶類雪峯大刹聚衆甚廣人所信¶
向方大盜甫平助國家名教使人為善豈小補哉某㓜¶
年聞真定賾老云良田萬頃日食二升廣厦千間夜眠¶
<pb:KR4d0160_WYG_006-13a>¶
八尺推此語則所向足矣某壮嵗在西北塞上親緫軍¶
旅出入行陣十五年所至除殘去害未嘗妄戮一人佛¶
書有因果報應之理毎以自警也晚遇上聖出入将相¶
五六年備歴艱危中間屢乞閑退而所請不獲再叨柄¶
用二年分遣諸将平蕩江湖福建羣盜使民安業乃行¶
其所見非敢忘意功名然衰年識慮顛錯罪戻滋多上¶
荷聖恩處之宫祠布衣蔬食可以送老伏承存問因以¶
布左右幸希亮察¶
<pb:KR4d0160_WYG_006-13b>¶
　　啟¶
　　　謝陳龍圖舉自代啟¶
持槖轉輸方被光華之渥剡章論薦不遺貧賤之交風¶
義聳聞兢慚無地竊以聖朝席累洽之運開用人共治¶
之門從官於拜命之初有舉賢自代之法倘非精誠相¶
格臭味攸同如管鮑之深知若王貢之相引敢覬齒牙¶
之譽以為聲氣之先如某者樗櫟凡資輪囷奚取豆棧¶
下品淺俗何言素無孝友之髙風見知里閈囬視簡編¶
<pb:KR4d0160_WYG_006-14a>¶
之舊學日甚荒蕪雖薦試於劇煩迄未聞於彊濟况在¶
公之竒節與享上之精忠雖有寸心未施薄効嗟虎皮¶
之弱質恐累知人誦衮字之褒章殆成虚語忽驚題品¶
遽及凡庸此蓋某官識度淵冲神鋒秀拔卓爾公輔之¶
望慨然前軰之風眷言富貴無相忘肯使朋友之道缺¶
輕艘重艦交馳整整之旗封豕長蛇首挫堂堂之陣竚¶
召還於鈞柄猶懐戀於綈袍伏念某自逺台符寖更嵗¶
籥鵬程萬里方奮翼以圖南鷦巢一枝正卑棲而在北¶
<pb:KR4d0160_WYG_006-14b>¶
久曠馳誠於竿牘固非自棄於門墻忽迂翰墨之記憐¶
為借雌黄而馳譽某敢不益堅操履永副薦揚惟仰託¶
於師門庶終全於晚節過此以徃未知所裁¶
　　　賀大理孫少卿啟¶
伏審拜命楓宸陞榮棘寺除音所逮公論僉諧伏以某¶
官學洞古今才兼經濟决儒科而振藻夙擅文名從士¶
版以服休茂揚政績再躋郎省薦領使權果膺上聖之¶
知擢貳列卿之職議刑從恕本欽恤之寛仁懋賞旌賢¶
<pb:KR4d0160_WYG_006-15a>¶
佇入遷于嚴近某從㳺有素辱眷良深欣抃之私喻言¶
奚既¶
　　　與華殿院問候啟¶
伏審光膺睿渥改莅雄藩已擇剛辰榮開盛府伏惟慶抃¶
恭以某官淵泉涵潤嵩岱儲英趨聖域以甚優躡亨衢¶
而特起㑹逢昭代遴選副端眷從鵷鷺之班擢領風霜¶
之任論事有敢言之氣直繩無附下之私鵰鶚横秋豈¶
衆禽之可偶松筠挺節異凡木之空摧出處誠繫於重¶
<pb:KR4d0160_WYG_006-15b>¶
輕屬任不殊於中外顧濟南之要壤號畿左之名邦褰¶
絳帳以談經範模雖舊乗朱轓而撫俗襦袴惟新豈容¶
坐席之温行被賜環之召别躋近侍益懋逺猷某昔處¶
鄉庠載馳朔部豈謂雲霄之志得施桑梓之邦潔已虚¶
心願奉一言之教摳衣望履遥修百拜之恭瞻嚮之誠敷¶
宣罔既¶
　　　賀呉顯謨閣啟¶
伏遇拜命中宸陞華内閣除音所逮輿論交欣伏以某¶
<pb:KR4d0160_WYG_006-16a>¶
官勲德傳家材能邁俗自翺翔於仕版久踐歴於要塗¶
問俗觀風雅副皇華之遣承流宣化獨髙循吏之聲豈¶
容坐席之温佇見賜環之召入躋嚴近益展猷為顧簡¶
牘之未修辱緘縢而寵逮永言傾頌莫罄敷陳¶
　　　賀建康張龍圖啟¶
伏審光膺睿渥榮領巨藩音驛遥傳輿情允協伏以某¶
官規模宏逺噐宇軒昻蚤以疏通之才薦歴劇繁之任¶
惟金陵之㑹府號江左之要邦方六飛駐驆之時聚諸¶
<pb:KR4d0160_WYG_006-16b>¶
路錯居之衆雲屯萬旅豈無調䕶之方棊布百司毎勞¶
應辦之力爰自下車之始已聞㳺刄之餘宜妙簡於嚴¶
宸佇陞華於要近某側聞成命第切欣愉愧尺牘之未¶
修辱緘縢之逺逮永言感篆曷罄敷陳¶
　　　賀姚侍郎除待制啟¶
伏審光膺宸綍進陟從班成命播聞輿情均穆伏以某¶
官學通倫類識照㡬先少决儒科抱經綸之噐業早登¶
膴仕更中外之艱虞勤勞偏歴於百為夷險不移於一¶
<pb:KR4d0160_WYG_006-17a>¶
節輟自貳卿之近侍兼参戎幕之淵源避劇請閑樂舊¶
山之泉石興䜛起謗駭平地之風波頼公議之辯明宜¶
湛恩之漙博榮躋次對允副僉諧諒倚席之未温即賜¶
環而促召某㳺從有素欣抃尤深悵竿牘之未修辱緘¶
縢之逺逮永言愧感未易敷陳¶
　　　賀中山帥沈待制到任啟¶
伏審光膺帝制榮陟從班郵傳疾馳輿情均穆恭以某¶
官禀氣剛大受材敏通夙遭際於昌辰久翺翔於膴仕¶
<pb:KR4d0160_WYG_006-17b>¶
薦揚中外勤勞蚤著於百為遍歴險夷終始自持於一¶
節比趨召命入覲中宸首登文石之嚴從容賜對宻邇¶
前旒之䆳讜直具聞訏謨大契於淵𠂻超拜宜先于多¶
士眷中山之襟帯控朔部之咽喉出殿大邦副朝廷之¶
重寄兼持從槖為儒者之至榮佇觀功業之隆别被倚¶
毗之任某頃縁趨佐最荷知憐方大厦之賀成阻賓閎¶
之展慶傾頌之至叙述奚殚¶
　　　賀河間帥呉述古遷職再任啟¶
<pb:KR4d0160_WYG_006-18a>¶
伏審光奉睿恩榮遷峻職併昭異數原任雄藩伏惟慶¶
抃恭以某官璞玉凝姿桂林挺秀世濟䕫龍之盛美並¶
逢堯舜之昌期服禁職於西清久持從槖暢天威於北¶
道倚若長城比上囊封丐閑琳館輿議固難於擇代聖¶
心方切於懋功寵陞祕殿之名仍緫中權之重載惟雅¶
望竦動羣瞻出鎮大邦雖上觀於逺畧入参庶政已屬¶
望於宗工諒倚席之未温即賜環而促召坐開材館方¶
嗣立於規模手斡化鈞竚一新於陶冶某猥慚疲鈍獲¶
<pb:KR4d0160_WYG_006-18b>¶
托帡幪欣聞成命之傳彌切懦心之慶其為鼓舞未易¶
殚陳¶
　　　與知建州魏侍御啟¶
一别台符屢移嵗籥霜臺峻極敢通候問之儀治閫迢¶
遥第切傾依之愫遐想鎮臨之暇茂膺戩榖之祥伏以¶
某官天骨韜竒神鋒擢秀富淵源之奥學早决賢科挺¶
巖壑之英姿素髙多士剛毅有敢言之氣特逹推獨立¶
之風顧中外之洊更豈超騰之可後鄱陽布治敦愷悌¶
<pb:KR4d0160_WYG_006-19a>¶
以宜民閩郡承流尚威稜而警俗調和有術寛猛適中¶
豈容卧治之優行奉追鋒之召某崦嵫遲暮蒲柳衰殘¶
比觧印於湖南復易麾於浙右方祈嚴召入覲中宸言¶
瞻數仭之墻阻陪賓謁逺貢十行之札冐凟記曹春序¶
應期陽和在候願䕶節宣之術永綏福禄之宜¶
　　　賀趙相除左僕射啟¶
伏審光膺中制進陟上台隆體貎於一時大勲勞於百¶
辟神祗助順華夏交驩恭以某官識造㡬㣲氣函剛大¶
<pb:KR4d0160_WYG_006-19b>¶
智勇獨推為人傑文武兼禀於天資屬上聖之作興踐¶
要途而遍履疇濟中興之運蚤膺爰立之求㑹逆種之¶
嘯凶引鋒車而逼境謀臣猛将遲回懐不斷之疑讜論¶
嘉謨慷慨决親征之䇿敵兵宵遁邊境塵清破蔡之功¶
孰先裴令却秦之戰無出謝公已懋元勲冠冡司而渙¶
號佇頒顯冊面槐位以尊賢某聧别累年瞻依有素雖¶
衰遲暮景阻陪振鷺之㳺而沐浴餘波幸遂潜魚之志¶
永言欣幸曷盡敷宣¶
<pb:KR4d0160_WYG_006-20a>¶
　　　賀知越州綦内翰啟¶
伏審光膺睿㫖出鎮帥藩郵傳所聞士夫胥悦竊惟慶¶
抃伏以某官量澄玉海學富金籯蔚為學者之師夙擅¶
儒林之秀玉堂金馬久煩摛藻之才皂蓋朱轓暫付承¶
流之寄載惟雅望播在羣僉誦銅梁劔閣之辭蓋一時¶
之竒作惟鳯閣鸞臺之詔誠萬目之具瞻某託契有年¶
索居浸久棲遲陋巷悵竿牘之未修眷戀綈袍辱緘縢¶
之寵逮永言感佩曷罄敷陳¶
<pb:KR4d0160_WYG_006-20b>¶
　　　賀新知台州曹大卿啟¶
伏審申命嚴宸領麾便郡除音所逮輿論僉諧伏以某¶
官廸德忱恂抱材通敏承勲德光華之胄蚤著令名歴¶
中外繁劇之除亟登顯仕擢参天府之治進聨卿寺之¶
班惟浙部之要邦有丹邱之福地爰資宿望綏撫黎民¶
佇聞召節之頒入簉鴛行之近式符輿議益展大猷某¶
一别風儀寖更嵗月兹有親仁之便預深仰德之誠欣¶
抃良深敷陳罔既¶
<pb:KR4d0160_WYG_006-21a>¶
　　　賀周中丞知秀州啟¶
伏審光奉宸綸榮分郡寄涓辰協吉視事宣風伏以某¶
官氣禀中和道涵方大出際艱難之㑹蚤膺旒扆之知¶
眷自郎曹擢居言路剛風勁節素傾朝野之心正色直¶
言屢落姦邪之膽去同汲黯寜薄淮陽居異子牟不遥¶
魏闕行奉紫泥之召遄歸玉筍之班益懋逺猷用符輿¶
望某辱知有素為别累年欣聞開府之初彌甚周邦之¶
喜限拘職守阻造門闌祝頌良深喻言罔既¶
<pb:KR4d0160_WYG_006-21b>¶
　　　賀郭節使加檢校少傅啟¶
伏審黼座對揚被九重之厚眷宸廷頒命陞亞傅之崇¶
資仍易鎮於雄藩畀寵還於舊治除音所至輿論均驩¶
伏以某官學洞孫呉才兼冦鄧山西氣概素髙破敵之¶
竒功嶺外威名世有征蠻之異績出則分符於邊閫入¶
則帥兵於殿廬鴈門騰來暮之謡瓦橋有去思之念自¶
守四明之奥壤屹當北敵之要衝增秩賜金聊慰借留¶
之望建牙植纛益彰重外之光某追伏海山阻趨賓仭¶
<pb:KR4d0160_WYG_006-22a>¶
永言欣抃罔罄敷宣¶
　　　謝趙都運啟¶
承乏湘南方懼黜幽之典分符浙右遽叨易地之恩靦¶
面弗勝汗顔增愧伏念某家傳朴學世貫寒鄉親逢睿¶
智之作興濫逐英賢而進用一塵樞府本兵無經逺之¶
謀再秉洪鈞佐國乏賛元之業荷聖明之全度保顛躓¶
之餘生惟㑹府之劇繁豈衰遲之可辦已抗章而懇避¶
丐閑退以歸休此蓋某官德量兼容仁襟汎愛綈袍興¶
<pb:KR4d0160_WYG_006-22b>¶
念不忘故舊之情鄰壤相依毎借揄揚之助肆令駑鈍¶
仰玷龍光感佩良深敷陳罔既¶
　　　賀張参政福州到任啟¶
伏審榮奉宸恩移鎮七閩之壤肇開幙府俯臨八郡之¶
民凡預朋僚率同欣慰伏惟某官學通倫類識造本原¶
醖藉如張曲江聞望同孔北海誠心接物極髙明而道¶
中庸厚德鎮浮先噐識而後文藝晚陪興運自結主知¶
徧歴清華亟登丞弼聲猷彌著德業愈隆載惟東粤之¶
<pb:KR4d0160_WYG_006-23a>¶
區比苦潢池之盗屬兹綏靖半已凋殘如脱沉疴未絶¶
呻吟之苦若保赤子宜推鞠育之恩廼屈大臣徃宣至¶
意雖路門之勸講允頼真儒顧棠境之拊循尤資良牧¶
纔及下車之始已聞歌袴之謡上寛宵旰之憂下慰簮¶
纓之望某行年老矣報國蔑然欣承綸綍之頒媿後緘¶
縢之賀敢煩記室先枉教函感佩良深喻言罔既¶
　　　賀胡樞宻啟¶
伏審光膺睿渥擢任洪樞朝廷得人翕爾一時之慶俊¶
<pb:KR4d0160_WYG_006-23b>¶
傑在位聳然四海之瞻恭以某官學洞三才智周萬變¶
際風雲而摛藻蔚為王國之華依日月以蜚英逈出廷¶
臣之右自躋榮於法從益簡在於宸𠂻越陞右府之嚴¶
仰賛聖謨之宻豈特受成於将帥又将制勝於邊陲經¶
武本兵已宣威於逺服代天理物行進位於洪鈞某晚¶
幸披風夙嘗託契崦嵫暮景方待盡於山林槎枿餘生¶
亦並霑於膏澤厚德不遺於閑退髙風念及於衰殘忻¶
幸良深敷宣罔既¶
